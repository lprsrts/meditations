---
title: 'Sesin Sessizliği'
date: 2025-04-18
---
### Düşünsel Günlük: Çevre, İnsan ve Determinizm Üzerine Bir Yürüyüş

Hafif nemli bir hava, yolun iki yanında ışıkla yıkanmış ağaçlar… Bir sessizlik var burada. Ne motor gürültüsü, ne de telaşlı adımlar. Şehirde alıştığımız uğultular yerini dinginliğe bırakmış. İlk bakışta bu sessizlik huzur gibi geliyor. Ama belki de bu bir eksikliktir, ya da en azından bazıları için öyle hissedilir. Çünkü insan, alıştığı ortamın seslerine bağlanır-onu kötü ya da iyi anar. Gürültünün kendisi değil belki ama ona eşlik eden yaşamın canlılığı çekici olabilir.

Bir başka şehirde, İzmir’de olsak, ses eksik olmazdı. Korna, fren, motor, bağırış… Kimi zaman yorucu, kimi zaman sinir bozucu ama inkar edilemez şekilde “canlı”. Çevre, sadece fiziksel değil, duygusal da bir bağ kurar insanla. Nerede doğduğun, nerede büyüdüğün, neye alıştığın… Bunlar senin duyularını, hatta fikirlerini biçimlendirir.

Şimdi düşünelim: İki insan aynı mekânda ama çok farklı çevrelerden gelmiş. Birisi bu sessizliği huzur olarak adlandırırken, diğeri için bu boşluk neredeyse rahatsız edici olabilir. Bu çatışma, sadece bireysel değil, toplumsaldır da. Çünkü biri “nasıl orada yaşadın” diye sorduğunda aslında kendi yaşam normunu karşısındakine ölçü olarak koymuştur. Oysa herkes kendi “doğal” çevresine alışır. Çölde büyüyen biri için çöl, yalnızca bir zorluk değil; aynı zamanda kutsallık taşıyabilir.

Buradan film alıntılarına geçebiliriz. Örneğin bir çöl toplumunun geleceğe dair umudu: Bir gün gelecek ve toprağı yeşertecek olan bir peygamber. Kuşaktan kuşağa aktarılan bir sözlü kültür mirası... Evet "Dune'dan" bahsediyorum. Büyüklerinden duyduğu bir fikir, çocuk için gerçekliğin bir parçası oluyor. İşte bu noktada “gericilik” yaftası, düşündüğümüz kadar kolayca yapıştırılamaz. Çünkü insanlar değerleriyle yaşar. Nezaket, sadakat, erdem gibi kavramlar tarih boyunca farklı biçimlerde de olsa hep vardı. İyi ve kötü insan ayrımı, toplumsal düzenin temel taşlarından biri olmuştur.

Bunların hepsi bir çeşit sınıflandırmadır ve bu sınıflandırmalar olmadan bir topluluğu organize etmek neredeyse imkânsızdır. İnsan doğduğunda bu sınıflamaları bilmezler. Onlara çevre öğretir. Duyularla başlayan bu öğrenme, deneyimle derinleşir, karakterle kalıplaşır. İnsan bir yolculuk yaşar ve her yol ayrımında onu yönlendiren, çevresinden aldığı komutlar olur. Bu komutlar zamanla deterministik bir yapıya bürünür: “Sen şunu yaşadın, şu kişiyle karşılaştın, şu kararı verdin… Çünkü koşullar seni oraya sürükledi.”

Peki bu durumda özgür irade ne kadar gerçek? Hiç yok. Verdiğimiz tüm kararlar, yalnızca geçmiş deneyimlerin, toplumsal normların ve biyolojik komutların birer yansımasıdır. Bu fikrin insanda bir huzursuzluk uyandırması bile... Mesela biri çocuk sahibi olmak istemediğini söylerken, bunu doğaya ve hatta değerlerimize aykırı bir karar olarak görebiliyoruz. Ama bu, biyolojinin kendi filtreleme sistemi. Evrimsel olarak elenmesi gereken bir düşünce. Kim bilir?

Bu noktada yaş ve algı ilişkisine de değinmek lazım. Bir çocuğun dünyayı algılamasıyla, bir yetişkinin algısı aynı değil. Yaş ilerledikçe, yalnızca bilgi birikmez; aynı zamanda çevreyle kurulan ilişki de değişir. Farklı kültürler, coğrafyalar, fikirler kişiyi dönüştürür. Bu dönüşümün araçları da artık çok farklı. Eskiden kitapla edinilen bilgi, bugün internetle, büyük dil modelleriyle, dijital kütüphanelerle taşınıyor.

Fakat yine de temelde aynı kalan bir şey var: İnsan, yaşadıklarından etkilenir. Bu etki, bir sonraki davranışını belirler. Bu da bizi yine determinizme getirir. Ancak bu kaçınılmazlık içinde, insanın çabası kaybolmaz. Belki seçimlerimiz tamamen özgür değil ama o seçimleri verirken hissettiklerimiz-biyokimyasal tepkimeler, yaşama dair özgün bir deneyim sunar.

Ve en nihayetinde, bu sessiz yolda yürürken, duyduğumuz ya da duymadığımız her ses, bizi biraz daha şekillendirir. Belki de gerçekten hayat bir ses meselesidir: Kimi zaman içten gelen, kimi zaman dışarıdan bastıran… Ama her zaman bir yankılanan
